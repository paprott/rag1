Tin pan alley
Halina Frąckowiak
https://www.tekstowo.pl/piosenka,halina_frackowiak,tin_pan_alley.html

Zabiorę Ciebie kiedyś właśnie tam,
Samolot miękko zejdzie w dół.
I miasto jak muzyczny supersam,
Zbudzi sześć śpiących strun.

Taksówką żółtą, tak jak China Town,
Ruszymy tłumiąc pożar serc.
W muzykę, która nie zna prawd i kłamstw,
Ale jest, ciągle jest.

Ref.:
Nie wszyscy wielcy już przestali grać,
Choć powiał wiatr pogodą dla bogaczy.
Złe czarne fortepiany nie chcą spać,
Żyje w nich stary blues.

Na Tin Pan Alley w sklepach dobre dni,
Ulicznym grajkom znów się tutaj płaci.
Głośniki dudnią przez otwarte drzwi,
Szybciej im bije puls.

Ref.:
Nie wszyscy wielcy już przestali grać,
Choć powiał wiatr pogodą dla bogaczy.
Złe czarne fortepiany nie chcą spać,
Żyje w nich stary blues.

W witrynach nuty z pięćdziesiątych lat,
Okładki lekko zdartych płyt.
Muzyka, którą zawsze kochał świat,
Dobrych firm - znany szyld.

Co z tego weźmiesz, to już twoja rzecz,
Taksówka wróci z piskiem kół.
I znów lotnisko - lot 55,
Jeszcze raz - patrzysz w dół.

Ref.:
Nie wszyscy wielcy już przestali grać,
Choć powiał wiatr pogodą dla bogaczy.
Złe czarne fortepiany nie chcą spać,
Żyje w nich stary blues.

Na Tin Pan Alley w sklepach dobre dni,
Ulicznym grajkom znów się tutaj płaci.
Głośniki dudnią przez otwarte drzwi,
Szybciej im bije puls.

Ref.: (2x)
Nie wszyscy wielcy już przestali grać,
Choć powiał wiatr pogodą dla bogaczy.
Złe czarne fortepiany nie chcą spać,
Żyje w nich stary blues.

Tekst pochodzi z https://www.tekstowo.pl/piosenka,halina_frackowiak,tin_pan_alley.html
