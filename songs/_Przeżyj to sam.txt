Przeżyj to sam
Lombard
https://www.tekstowo.pl/piosenka,lombard,przezyj_to_sam.html

Na życie patrzysz bez emocji,
Na przekór czasom i ludziom wbrew.
Gdziekolwiek jesteś w dzień, czy w nocy,
Oczyma widza oglądasz grę.

Ktoś inny zmienia świat za Ciebie,
Nadstawia głowę, podnosi krzyk.
A Ty z daleka, bo tak lepiej
I w razie czego nie tracisz nic.

Ref.:
Przeżyj to sam!
Przeżyj to sam!
Nie zamieniaj serca w twardy głaz,
Póki jeszcze serce masz.

Widziałeś wczoraj znów w Dzienniku
Zmęczonych ludzi, wzburzony tłum.
I jeden szczegół wzrok Twój przykuł -
Ogromne morze ludzkich głów.

A spiker cedził ostre słowa,
Od których nagła wzbierała złość.
I począł w Tobie gniew kiełkować
Aż pomyślałeś - milczenia dość!

Ref.: (x3)
Przeżyj to sam!
Przeżyj to sam!
Nie zamieniaj serca w twardy głaz,
Póki jeszcze serce masz.

Póki serce masz!

Tekst pochodzi z https://www.tekstowo.pl/piosenka,lombard,przezyj_to_sam.html
